# نمونه های ورودی/خروجی [Quera.ir](https://quera.ir/)

هر برنامه‌ باید ورودی سوال را از «ورودی استاندارد» بخواند و در «خروجی استاندارد» چاپ کند. برای دانستن اینکه هر ورودی که برنامه‌ از «ورودی استاندارد» می‌خواند، نمایانگر کدام یک از متغیر‌های سوال است باید به توضیحاتی که در قسمت ورودی هر سوال آورده می‌شود دقت شود. همچنین برای نحوه‌ی خروجی دادن توضیحاتی در قسمت خروجی هر سوال آمده‌است. درادامه می‌توان از نمونه‌های سوال برای درک بهتر نحوه ورودی و خروجی دادن استفاده کرد. برای اینکه این موضوع کمی روشن‌تر شود، در اینجا دو مثال آورده شده است:

سوال ۱. ورودی دو عدد داده می‌شود و از برنامه جمع این دو عدد را می‌خواهد. دراین گونه سوالات نحوه‌ی آمدن اعداد در ورودی این گونه است که دو عدد ورودی با یک فاصله (space) در یک خط می‌آیند. خروجی نیز باید در یک خط چاپ شود.

برای مثال اگر ورودی اعداد ۳ و ۵ باشد، خروجی ۸ می‌شود:

ورودی که به فرسته داده خواهد شد:

```
5 3
```
خروجی که فرسته باید چاپ کند:

```
8
```

برای درک بهتر موضوع می‌توانید کد‌های پوشه https://github.com/GLinBoy/quera_io_sample/tree/master/single%20line را مشاهده کنید.

سوال ۲. حالا به جای آن که فقط دو عدد به عنوان ورودی به برنامه بدهد، تعداد اعداد ثابت نیست، اما تعداد این اعداد در ورودی آمده است. در این گونه سوالات ورودی می‌تواند به این صورت باشد که ابتدا در خط اول ورودی یک عدد می‌آید که نمایانگر تعداد اعدادی است که قرار است با هم جمع شوند. سپس در خط دوم به همان تعدادی که در خط اول گفته شد عدد می‌آید که این اعداد با فاصله از هم جدا شده‌اند. خروجی هم مانند سوال قبلی به این صورت است که باید در یک خط، جمع اعداد داده شده چاپ شود.

برای مثال ورودی اعداد ۳ و ۵ و ۷ و ۹ باشد و در نتیجه خروجی ۲۴ می‌شود:

ورودی که به فرسته داده خواهد شد:

```
4
9 7 5 3
```

خروجی که فرسته باید چاپ کند:

```
24
```

برای درک بهتر موضوع می‌توانید کد‌های پوشه https://github.com/GLinBoy/quera_io_sample/tree/master/multi%20line را مشاهده کنید.

منبع: [نحوه‌ی ورودی و خروجی دادن](https://quera.ir/course/assignments/2693/problems/8774)

### کلیه حقوق متعلق به سایت [Quera.ir](https://quera.ir/) میباشد!

